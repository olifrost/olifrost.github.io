---
created: 2025-07-07T15:40:22 (UTC +01:00)
tags: [life,Tech,ios,Sarcastic Samantha,εφαρμογή,σαρκασμός,app]
source: https://www.huffingtonpost.gr/2017/10/15/life-tech-sarcastic-samantha-ios-app_n_18182164.html
author: HuffPost Greece
title: "Η Sarcastic Samantha είναι η εφαρμογή για τον καταπιεσμένο κυνικό που κρύβουμε σχεδόν όλοι μέσα μας"
---

# Η Sarcastic Samantha είναι η εφαρμογή για τον καταπιεσμένο κυνικό που κρύβουμε σχεδόν όλοι μέσα μας

Αγαπάτε τον κυνισμό και ο (αυτό)σαρκασμός είναι αναπόσπαστο κομμάτι της καθημερινότητάς σας; Σε αυτή την περίπτωση, έχουμε την τέλεια εφαρμογή για εσάς.

Η «[Sarcastic Samantha](https://itunes.apple.com/gb/app/sarcastic-samantha/id1276227679?mt=8&ign-mpt=uo%3D4)» είναι μια δωρεάν εφαρμογή για λειτουργικά συστήματα **iOS**, η οποία κάνει τέλεια ένα πράγμα: σαρκάζει και ειρωνεύεται τα πάντα.

Το μόνο που χρειάζεται να κάνετε είναι να πληκτρολογήσετε οτιδήποτε θέλετε στην εφαρμογή, και η Samantha θα σας το διαβάσει με μια φωνή στο γνωστό στυλ της Siri, αλλά προσθέτοντας στο τέλος και το σαρκαστικό της σχόλιο, όπως «I'm so blown away right now» (σε ελεύθερη μετάφραση «Καλά, έχω πάθει πλάκα»).

Ο πρωταρχικός στόχος της εφαρμογής είναι να σας βοηθήσει να αξιολογήσετε το πόσο καλές είναι οι ιδέες σας, βάσει του αν μπορούν να επιβιώσουν ενός σαρκαστικού σχολίου και να συνεχίσουν να είναι ενδιαφέρουσες μετά από αυτό. Πέρα από αυτό, βέβαια, είναι και ένας τέλειος τρόπος για να σκοτώσετε το χρόνο σας, γράφοντας στη Sarcastic Samantha ατάκες φίλων, γνωστών ή απλά ανθρώπων που μισείτε, και αφήνοντάς την να τις περιποιηθεί όπως τους αξίζει.

Ένα τυχαία παράδειγμα, είναι να πληκτρολογήσετε την τελευταία «φανταστική» ιδέα που είχε το αφεντικό σας στο meeting, και να αφήσετε τη Samantha να πει αυτό που θα θέλατε να του είχατε απαντήσει εκείνη την ώρα, αν δεν φοβόσασταν την απόλυση.

Η Samantha έχει άλλους τρεις φίλους, καθένας με τη δική του ξεχωριστή φωνή και τα δικά του καυστικά σχόλια, για να απολαμβάνετε καθημερινά τον σαρκασμό που έχετε ανάγκη, σε διαφορετικές μορφές του.

Μπορείτε να κατεβάσετε την Sarcastic Samantha από το [iOS App Store](https://itunes.apple.com/gb/app/sarcastic-samantha/id1276227679?mt=8&ign-mpt=uo%3D4).

## ΣΧΕΤΙΚΑ ΘΕΜΑΤΑ

[life](https://www.huffingtonpost.gr/news/life/)[Tech](https://www.huffingtonpost.gr/news/gr-tech/)[ios](https://www.huffingtonpost.gr/news/ios/)[Sarcastic Samantha](https://www.huffingtonpost.gr/news/sarcastic-samantha/)[εφαρμογή](https://www.huffingtonpost.gr/news/efarmoye/)
