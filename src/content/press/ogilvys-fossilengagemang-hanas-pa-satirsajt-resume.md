---
created: 2025-07-07T15:49:13 (UTC +01:00)
source: https://www.resume.se/affarer/byraer/ogilvys-fossilengagemang-hanas-pa-satirsajt/
author: Jenny Folkesson
title: "Ogilvys fossilengagemang hånas på satirsajt - Resumé"
---

# Ogilvys fossilengagemang hånas på satirsajt - Resumé

[

Byråer

](https://www.resume.se/affarer/byraer/)

Publicerad: 3 oktober 2024, 13:46  

Påhittade nöjesfältet Ogilvyland är fullt med attraktioner som hyllar de fossilbolag det globala byrånätverket Ogilvy samarbetar med.

Foto: Skärmdump

Doppa tårna i världens första oljerutschbana eller varför inte testa att åka helikopter över ett skogslandskap i brand? Nu hånar en grupp kreatörer Ogilvy för att deras många fossilbolag bland kunderna.

___

När årets upplaga av The F-List publicerades hamnade Ogilvy på en icke-smickrande förstaplats bland globala byråer som har flest fossilbolag bland sina kunder.

Det passerade inte obemärkt hos en kreativa grupp människor som nu har presenterat en [sajt](https://www.ogilvyland.com/) som skojfriskt hånar byrånätverket.

Sajten presenterar det imaginära nöjesfältet Ogilvyland – ”en hyllning till den sköna nya värld som våra kunder bygger”. På nöjesfältet finns flera spännande åkattraktioner för den som gillar kol och olja, eller vad sägs till exempel om en snabb tur genom fossilbolagens senaste kolgruvor där farten kan ge passageraren andnöd och miljön lungemfysem? Eller varför inte testa världens långsammaste berg- och dalbana som får passageraren att begrunda fossilbolagens otillräckliga lösningar för ett bättre klimat?

Kreatörerna bakom sidan är med i Glimpse Collective, ett nätverk som enligt den egna sajten strävar efter att verka i en värld där girighet inte är förhärskande och där medmänsklighet och närheten till naturen är viktig.

**LÄS MER:** [Svenska byråer hängs ut på fossillista – duckar intervjuer](https://www.resume.se/affarer/byraer/svenska-byraer-hangs-ut-pa-fossillista-duckar-intervjuer/)
